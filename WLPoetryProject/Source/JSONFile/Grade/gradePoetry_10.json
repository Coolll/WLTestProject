{
    "poetryList" : [
                    {
                    "name" : "沁园春·长沙",
                    "author" : "毛泽东",
                    "content" : "独立寒秋，湘江北去，橘子洲头。看万山红遍，层林尽染；漫江碧透，百舸争流。鹰击长空，鱼翔浅底，万类霜天竞自由。怅寥廓，问苍茫大地，谁主沉浮？携来百侣曾游，忆往昔峥嵘岁月稠。恰同学少年，风华正茂；书生意气，挥斥方遒。指点江山，激扬文字，粪土当年万户侯。曾记否，到中流击水，浪遏飞舟？",
                    "addtionInfo" : "沁园春：词牌名。湘（xiāng）江：一名湘水，湖南省最大的河流，源出广西壮族自治区陵川县南的海洋山，长1752里，向东北流贯湖南省东部，经过长沙，北入洞庭湖。寒秋：就是深秋、晚秋。秋深已有寒意，所以说是寒秋。橘子洲：地名，又名水陆洲，是长沙城西湘江中一个狭长小岛，西面靠近岳麓山。万山：指湘江西岸岳麓山和附近许多山峰。层林尽染：山上一层层的树林经霜打变红，像染过一样。漫江：满江。舸（gě）：大船。这里泛指船只。争流：争着行驶。鹰击长空，鱼翔浅底：鹰在广阔的天空里飞，鱼在清澈的水里游。击：搏击，这里形容飞得矫健有力。翔：本指鸟盘旋飞翔，这里形容鱼游得轻快自由。万类霜天竞自由：万物都在秋光中竞相自由地生活。万类：指一切生物。霜天：指深秋。怅寥廓：面对广阔的宇宙惆怅感慨。怅：原意是失意，这里用来表达由深思而引发激昂慷慨的心绪。苍茫：旷远迷茫。主：主宰。沉浮：比喻事物盛衰、消长，这里指兴衰。百侣：很多的伴侣。侣，这里指同学。峥嵘(zhēng róng）岁月稠：不平常的日子是很多的。峥嵘：山势高峻，这里是不平凡，不寻常的意思。稠：多。恰：适逢，正赶上。风华正茂：风采才华正盛。书生：读书人，这里指青年学生。意气：意志和气概。挥斥方遒（qiú）：挥斥，奔放。方：正。挥斥方遒，是说热情奔放，劲头正足。指点江山，激扬文字：评论国家大事，用文字来抨击丑恶的现象，赞扬美好的事物。粪土当年万户侯：把当时的军阀官僚看得同粪土一样。粪土：作动词用，视……如粪土。中流：江心水深流急的地方。遏（è）：阻止。",
                    "classInfo" : "36",
                    "poetryID" : "1",
                    "source" : "13",
                    "analysesInfo" : "",
                    "transferInfo" : "",
                    "backgroundInfo" : "",
                    "backImageName" : "",
                    "bgImageURL" : "",
                    "placeHolder" : ""
                    }{
                    "name" : "水龙吟·登建康赏心亭",
                    "author" : "辛弃疾",
                    "content" : "楚天千里清秋，水随天去秋无际。遥岑远目，献愁供恨，玉簪螺髻。落日楼头，断鸿声里，江南游子。把吴钩看了，栏杆拍遍，无人会，登临意。休说鲈鱼堪脍，尽西风，季鹰归未？求田问舍，怕应羞见，刘郎才气。可惜流年，忧愁风雨，树犹如此！倩何人唤取，红巾翠袖，揾英雄泪！",
                    "addtionInfo" : "建康：今江苏南京。岑：远山。玉簪螺髻：玉做的簪子，像海螺形状的发髻，这里比喻高矮和形状各不相同的山岭。断鸿：失群的孤雁。吴钩：古代吴地制造的一种宝刀。这里应该是以吴钩自喻，空有一身才华，但是得不到重用。鲈鱼堪脍：用西晋张翰典。张翰在洛阳做官，在秋季西风起时，想到家乡莼菜羹和鲈鱼脍的美味，便立即辞官回乡。后来的文人将思念家乡、弃官归隐称为莼鲈之思。季鹰：张翰，字季鹰。求田问舍:置地买房。刘郎:刘备。才气:胸怀、气魄。流年：流逝的时光。忧愁风雨：风雨，比喻飘摇的国势。树犹如此：用西晋桓温典。桓公北征经金城，见前为琅邪时种柳，皆已十围，慨然曰：‘木犹如此，人何以堪！’攀枝执条，泫然流泪。此处借抒发自己不能抗击敌人、收复失地，虚度时光的感慨。红巾翠袖：女子装饰，代指女子。揾：擦拭。",
                    "classInfo" : "36",
                    "poetryID" : "2",
                    "source" : "14",
                    "analysesInfo" : "",
                    "transferInfo" : "",
                    "backgroundInfo" : "",
                    "backImageName" : "",
                    "bgImageURL" : "",
                    "placeHolder" : ""
                    },{
                    "name" : "塞下曲六首·其一",
                    "author" : "李白",
                    "content" : "五月天山雪，无花只有寒。笛中闻折柳，春色未曾看。晓战随金鼓，宵眠抱玉鞍。愿将腰下剑，直为斩楼兰。",
                    "addtionInfo" : "天山：指祁连山。折柳：即《折杨柳》，古乐曲名。金鼓：指锣，进军时击鼓，退军时鸣金。",
                    "classInfo" : "16",
                    "poetryID" : "3",
                    "source" : "14",
                    "analysesInfo" : "",
                    "transferInfo" : "",
                    "backgroundInfo" : "",
                    "backImageName" : "",
                    "bgImageURL" : "",
                    "placeHolder" : ""
                    },{
                    "name" : "从军行",
                    "author" : "王昌龄",
                    "content" : "青海长云暗雪山，孤城遥望玉门关。黄沙百战穿金甲，不破楼兰终不还。",
                    "addtionInfo" : "青海：指青海湖，在今青海省。唐朝大将哥舒翰筑城于此，置神威军戍守。长云：层层浓云。雪山：即祁连山，山巅终年积雪，故云。孤城：即玉门关。玉门关：汉置边关名，在今甘肃敦煌西。楼兰：汉时西域国名，即鄯善国，在今新疆维吾尔自治区鄯善县东南一带。西汉时楼兰国王与匈奴勾通，屡次杀害汉朝通西域的人。",
                    "classInfo" : "25",
                    "poetryID" : "4",
                    "source" : "14",
                    "analysesInfo" : "",
                    "transferInfo" : "",
                    "backgroundInfo" : "",
                    "backImageName" : "",
                    "bgImageURL" : "",
                    "placeHolder" : ""
                    },{
                    "name" : "过华清宫绝句三首·其一",
                    "author" : "杜牧",
                    "content" : "长安回望绣成堆，山顶千门次第开。一骑红尘妃子笑，无人知是荔枝来。",
                    "addtionInfo" : "华清宫：华清宫在骊山上，开元十一年初置温泉宫。天宝六年改为华清宫。又造长生殿，名为集灵台，以祀神也。绣成堆：骊山右侧有东绣岭，左侧有西绣岭。唐玄宗在岭上广种林木花卉，郁郁葱葱。千门：形容山顶宫殿壮丽，门户众多。次第：依次。红尘：这里指飞扬的尘土。妃子：指杨贵妃。",
                    "classInfo" : "33",
                    "poetryID" : "5",
                    "source" : "14",
                    "analysesInfo" : "",
                    "transferInfo" : "",
                    "backgroundInfo" : "",
                    "backImageName" : "",
                    "bgImageURL" : "",
                    "placeHolder" : ""
                    },{
                    "name" : "赤壁赋",
                    "author" : "苏轼",
                    "content" : "壬戌之秋，七月既望，苏子与客泛舟游于赤壁之下。清风徐来，水波不兴。举酒属客，诵明月之诗，歌窈窕之章。少焉，月出于东山之上，徘徊于斗牛之间。白露横江，水光接天。纵一苇之所如，凌万顷之茫然。浩浩乎如冯虚御风，而不知其所止；飘飘乎如遗世独立，羽化而登仙。于是饮酒乐甚，扣舷而歌之。歌曰：“桂棹兮兰桨，击空明兮溯流光。渺渺兮予怀，望美人兮天一方。”客有吹洞箫者，倚歌而和之。其声呜呜然，如怨如慕，如泣如诉；余音袅袅，不绝如缕。舞幽壑之潜蛟，泣孤舟之嫠妇。苏子愀然，正襟危坐，而问客曰：何为其然也？客曰：‘月明星稀，乌鹊南飞。’此非曹孟德之诗乎？西望夏口，东望武昌，山川相缪，郁乎苍苍，此非孟德之困于周郎者乎？方其破荆州，下江陵，顺流而东也，舳舻千里，旌旗蔽空，酾酒临江，横槊赋诗，固一世之雄也，而今安在哉？况吾与子渔樵于江渚之上，侣鱼虾而友麋鹿，驾一叶之扁舟，举匏樽以相属。寄蜉蝣于天地，渺沧海之一粟。哀吾生之须臾，羡长江之无穷。挟飞仙以遨游，抱明月而长终。知不可乎骤得，托遗响于悲风。苏子曰：客亦知夫水与月乎？逝者如斯，而未尝往也；盈虚者如彼，而卒莫消长也。盖将自其变者而观之，则天地曾不能以一瞬；自其不变者而观之，则物与我皆无尽也，而又何羡乎！且夫天地之间，物各有主，苟非吾之所有，虽一毫而莫取。惟江上之清风，与山间之明月，耳得之而为声，目遇之而成色，取之无禁，用之不竭。是造物者之无尽藏也，而吾与子之所共适。客喜而笑，洗盏更酌。肴核既尽，杯盘狼籍。相与枕藉乎舟中，不知东方之既白。",
                    "addtionInfo" : "壬戌：宋神宗元丰五年（1082），岁在壬戌。既望：指农历十六日。徐：舒缓地。兴：起，作。属：通“嘱（zhǔ ），致意，此处引申为“劝酒”的意思。少焉：一会儿。白露：白茫茫的水气。横江：笼罩江面。横，横贯。纵一苇之所如，凌万顷之茫然：任凭小船在宽广的江面上飘荡。纵：任凭。一苇：像一片苇叶那么小的船，比喻极小的船。万顷：形容江面极为宽阔。茫然，旷远的样子。冯虚御风：（像长出羽翼一样）驾风凌空飞行。冯：通凭，乘。遗世独立：遗弃尘世,独自存在。扣舷：敲打着船边，指打节拍，舷，船的两边。击空明兮溯流光：船桨拍打着月光浮动的清澈的水，溯流而上。渺渺兮予怀：主谓倒装。我的心思飘得很远很远。渺渺，悠远的样子美人：此为苏轼借鉴的屈原的文体。用美人代指君主。倚歌而和(hè)之：合着节拍应和。和：应和。如怨如慕，如泣如诉：像是哀怨，像是思慕，像是啜泣，像是倾诉。余音：尾声。袅袅：形容声音婉转悠长。缕：细丝。舞幽壑之潜蛟：使深谷的蛟龙感动得起舞。泣孤舟之嫠（lí）妇：使孤舟上的寡妇伤心哭泣。嫠：孤居的妇女，在这里指寡妇。愀（qiǎo）然：容色改变的样子。正襟危坐：整理衣襟，严肃地端坐着。何为其然也：曲调为什么会这么悲凉呢？月明星稀，乌鹊南飞：所引是曹操《短歌行》中的诗句。郁乎苍苍：树木茂密，一片苍绿繁茂的样子。郁：茂盛的样子。舳舻（zhú lú）：战船前后相接。这里指战船。酾（shī）酒：斟酒。横槊（shuò ）：横执长矛。侣鱼虾而友麋鹿：以鱼虾为伴侣，以麋鹿为友。扁（piān ）舟：小舟。寄：寓托。蜉（fú)蝣：一种昆虫，夏秋之交生于水边，生命短暂，仅数小时。此句比喻人生之短暂。渺沧海之一粟：渺：小。沧海：大海。此句比喻人类在天地之间极为渺小。须臾(yú)：片刻，时间极短。长终：至于永远。骤：数次。托遗响于悲风：余音，指箫声。悲风：秋风。盈虚者如彼：指月亮的圆缺。卒：最终。消长：增减。长：增长。一瞬：一眨眼的工夫。造物者：天地自然。无尽藏（zàng）：佛家语，指无穷无尽的宝藏。共食：共享。更酌：再次饮酒。肴核既尽：荤菜和果品。既：已经。狼籍：凌乱的样子。枕藉：相互枕着垫着。既白：已经显出白色（指天明了）。",
                    "classInfo" : "24",
                    "poetryID" : "6",
                    "source" : "15",
                    "analysesInfo" : "",
                    "transferInfo" : "",
                    "backgroundInfo" : "",
                    "backImageName" : "",
                    "bgImageURL" : "",
                    "placeHolder" : ""
                    },{
                    "name" : "游褒禅山记",
                    "author" : "王安石",
                    "content" : "褒禅山亦谓之华山，唐浮图慧褒始舍于其址，而卒葬之；以故其后名之曰“褒禅”。今所谓慧空禅院者，褒之庐冢也。距其院东五里，所谓华山洞者，以其乃华山之阳名之也。距洞百余步，有碑仆道，其文漫灭，独其为文犹可识曰“花山”。今言“华”如“华实”之“华”者，盖音谬也。其下平旷，有泉侧出，而记游者甚众，所谓前洞也。由山以上五六里，有穴窈然，入之甚寒，问其深，则其好游者不能穷也，谓之后洞。余与四人拥火以入，入之愈深，其进愈难，而其见愈奇。有怠而欲出者，曰：“不出，火且尽。”遂与之俱出。盖余所至，比好游者尚不能十一，然视其左右，来而记之者已少。盖其又深，则其至又加少矣。方是时，余之力尚足以入，火尚足以明也。既其出，则或咎其欲出者，而余亦悔其随之，而不得极夫游之乐也。于是余有叹焉。古人之观于天地、山川、草木、虫鱼、鸟兽，往往有得，以其求思之深而无不在也。夫夷以近，则游者众；险以远，则至者少。而世之奇伟、瑰怪，非常之观，常在于险远，而人之所罕至焉，故非有志者不能至也。有志矣，不随以止也，然力不足者，亦不能至也。有志与力，而又不随以怠，至于幽暗昏惑而无物以相之，亦不能至也。然力足以至焉，于人为可讥，而在己为有悔；尽吾志也而不能至者，可以无悔矣，其孰能讥之乎？此余之所得也！余于仆碑，又以悲夫古书之不存，后世之谬其传而莫能名者，何可胜道也哉！此所以学者不可以不深思而慎取之也。四人者：庐陵萧君圭君玉，长乐王回深父，余弟安国平父、安上纯父。至和元年七月某日，临川王某记。",
                    "addtionInfo" : "浮图：梵语音译词，也写作“浮屠”或“佛图”，本意是佛或佛教徒，这里指和尚。慧褒：唐代高僧。舍：建舍定居。以故：因为（这个）缘故，译为“因此”。褒禅，慧褒禅师。慧空禅院：寺院名。庐冢（zhǒng）：古时为了表示孝敬父母或尊敬师长，在他们死后的服丧期间，为守护坟墓而盖的屋舍，也称“庐墓”。这里指慧褒弟子在慧褒墓旁盖的屋舍。庐：屋舍。禅院：佛寺。阳：山的南面。古代称山的南面、水的北面为“阳”，山的背面、水的南面为“阴”。 仆道：仆于道的省略，倒在路旁。文：碑文。漫灭：指因风化剥落而模糊不清。独：唯独，只有。其：指代石碑。文：文字，这里指的是碑上残存的文字。盖：承接上文，解释原因，有“大概因为”的意思。谬：错误。侧出：从旁边涌出。记游：指在洞壁上题诗文留念。上：名词活用作动词，向上走。窈（yǎo）然：深远幽暗的样子。问：探究，追究。穷：穷尽。拥火：拿着火把。见：见到的景象。怠：懈怠。盖：表猜测的发语词，大概。尚：还。不能十一：不及十分之一。则：那么。至：到达的人。加：更，更加。方是时：正当这个时候。是时：指决定从洞中退出的时候。咎（jiù）：责怪。极：尽，这里有尽情享受的意思。求思：探求、思索。无不在：无所不在，没有不探索、思考的，指思考问题广泛全面。夷：平坦。随：跟随，至于：这里是抵达、到达的意思。幽暗昏惑：幽深昏暗，叫人迷乱的地方。于人：在别人看来。得：心得，收获。谬其传：把那些有关的传说弄错。何可胜道：怎么能说得完。慎取：谨慎取舍。庐陵：今江西吉安。萧君圭，字君玉。长乐：今福建长乐。王回，字深父。父：通“甫”，下文的“平父”“纯父”的“父”同。",
                    "classInfo" : "28",
                    "poetryID" : "7",
                    "source" : "15",
                    "analysesInfo" : "",
                    "transferInfo" : "",
                    "backgroundInfo" : "",
                    "backImageName" : "",
                    "bgImageURL" : "",
                    "placeHolder" : ""
                    },{
                    "name" : "离骚",
                    "author" : "屈原",
                    "content" : "长太息以掩涕兮，哀民生之多艰。余虽好修姱以鞿羁兮，謇朝谇而夕替。既替余以蕙纕兮，又申之以揽茝。亦余心之所善兮，虽九死其犹未悔。怨灵修之浩荡兮，终不察夫民心。众女嫉余之蛾眉兮，谣诼谓余以善淫。固时俗之工巧兮，偭规矩而改错。背绳墨以追曲兮，竞周容以为度。忳郁邑余侘傺兮，吾独穷困乎此时也。宁溘死以流亡兮，余不忍为此态也。鸷鸟之不群兮，自前世而固然。何方圜之能周兮，夫孰异道而相安？屈心而抑志兮，忍尤而攘诟。伏清白以死直兮，固前圣之所厚。悔相道之不察兮，延伫乎吾将反。回朕车以复路兮，及行迷之未远。步余马于兰皋兮，驰椒丘且焉止息。进不入以离尤兮，退将复修吾初服。制芰荷以为衣兮，集芙蓉以为裳。不吾知其亦已兮，苟余情其信芳。高余冠之岌岌兮，长余佩之陆离。芳与泽其杂糅兮，唯昭质其犹未亏。忽反顾以游目兮，将往观乎四荒。佩缤纷其繁饰兮，芳菲菲其弥章。民生各有所乐兮，余独好修以为常。虽体解吾犹未变兮，岂余心之可惩。",
                    "addtionInfo" : "",
                    "classInfo" : "34",
                    "poetryID" : "8",
                    "source" : "16",
                    "analysesInfo" : "",
                    "transferInfo" : "",
                    "backgroundInfo" : "",
                    "backImageName" : "",
                    "bgImageURL" : "",
                    "placeHolder" : ""
                    },{
                    "name" : "孔雀东南飞",
                    "author" : "佚名",
                    "content" : "孔雀东南飞，五里一徘徊。十三能织素，十四学裁衣。十五弹箜篌，十六诵诗书。十七为君妇，心中常苦悲。君既为府吏，守节情不移。贱妾留空房，相见常日稀。鸡鸣入机织，夜夜不得息。三日断五匹，大人故嫌迟。非为织作迟，君家妇难为！妾不堪驱使，徒留无所施。便可白公姥，及时相遣归。府吏得闻之，堂上启阿母：儿已薄禄相，幸复得此妇。结发同枕席，黄泉共为友。共事二三年，始尔未为久。女行无偏斜，何意致不厚。阿母谓府吏：何乃太区区！此妇无礼节，举动自专由。吾意久怀忿，汝岂得自由！东家有贤女，自名秦罗敷。可怜体无比，阿母为汝求。便可速遣之，遣去慎莫留！府吏长跪告：伏惟启阿母。今若遣此妇，终老不复取！阿母得闻之，槌床便大怒：小子无所畏，何敢助妇语！吾已失恩义，会不相从许！府吏默无声，再拜还入户。举言谓新妇，哽咽不能语：我自不驱卿，逼迫有阿母。卿但暂还家，吾今且报府。不久当归还，还必相迎取。以此下心意，慎勿违吾语。新妇谓府吏：勿复重纷纭。往昔初阳岁，谢家来贵门。奉事循公姥，进止敢自专？昼夜勤作息，伶俜萦苦辛。谓言无罪过，供养卒大恩；仍更被驱遣，何言复来还！妾有绣腰襦，葳蕤自生光；红罗复斗帐，四角垂香囊；箱帘六七十，绿碧青丝绳，物物各自异，种种在其中。人贱物亦鄙，不足迎后人，留待作遗施，于今无会因。时时为安慰，久久莫相忘！鸡鸣外欲曙，新妇起严妆。著我绣夹裙，事事四五通。足下蹑丝履，头上玳瑁光。腰若流纨素，耳著明月珰。指如削葱根，口如含朱丹。纤纤作细步，精妙世无双。上堂拜阿母，阿母怒不止。昔作女儿时，生小出野里。本自无教训，兼愧贵家子。受母钱帛多，不堪母驱使。今日还家去，念母劳家里。却与小姑别，泪落连珠子。新妇初来时，小姑始扶床；今日被驱遣，小姑如我长。勤心养公姥，好自相扶将。初七及下九，嬉戏莫相忘。出门登车去，涕落百余行。府吏马在前，新妇车在后。隐隐何甸甸，俱会大道口。下马入车中，低头共耳语：誓不相隔卿，且暂还家去。吾今且赴府，不久当还归。誓天不相负！新妇谓府吏：感君区区怀！君既若见录，不久望君来。君当作磐石，妾当作蒲苇。蒲苇纫如丝，磐石无转移。我有亲父兄，性行暴如雷，恐不任我意，逆以煎我怀。举手长劳劳，二情同依依。入门上家堂，进退无颜仪。阿母大拊掌，不图子自归：十三教汝织，十四能裁衣，十五弹箜篌，十六知礼仪，十七遣汝嫁，谓言无誓违。汝今何罪过，不迎而自归？兰芝惭阿母：儿实无罪过。阿母大悲摧。还家十余日，县令遣媒来。云有第三郎，窈窕世无双。年始十八九，便言多令才。阿母谓阿女：汝可去应之。阿女含泪答：兰芝初还时，府吏见丁宁，结誓不别离。今日违情义，恐此事非奇。自可断来信，徐徐更谓之。阿母白媒人：贫贱有此女，始适还家门。不堪吏人妇，岂合令郎君？幸可广问讯，不得便相许。媒人去数日，寻遣丞请还，说有兰家女，承籍有宦官。云有第五郎，娇逸未有婚。遣丞为媒人，主簿通语言。直说太守家，有此令郎君，既欲结大义，故遣来贵门。阿母谢媒人：女子先有誓，老姥岂敢言。阿兄得闻之，怅然心中烦。举言谓阿妹：作计何不量！先嫁得府吏，后嫁得郎君。否泰如天地，足以荣汝身。不嫁义郎体，其往欲何云？兰芝仰头答：理实如兄言。谢家事夫婿，中道还兄门。处分适兄意，那得自任专！虽与府吏要，渠会永无缘。登即相许和，便可作婚姻。媒人下床去。诺诺复尔尔。还部白府君：下官奉使命，言谈大有缘。府君得闻之，心中大欢喜。视历复开书，便利此月内，六合正相应。良吉三十日，今已二十七，卿可去成婚。交语速装束，络绎如浮云。青雀白鹄舫，四角龙子幡。婀娜随风转，金车玉作轮。踯躅青骢马，流苏金镂鞍。赍钱三百万，皆用青丝穿。杂彩三百匹，交广市鲑珍。从人四五百，郁郁登郡门。阿母谓阿女：适得府君书，明日来迎汝。何不作衣裳？莫令事不举！阿女默无声，手巾掩口啼，泪落便如泻。移我琉璃榻，出置前窗下。左手持刀尺，右手执绫罗。朝成绣夹裙，晚成单罗衫。晻晻日欲暝，愁思出门啼。府吏闻此变，因求假暂归。未至二三里，摧藏马悲哀。新妇识马声，蹑履相逢迎。怅然遥相望，知是故人来。举手拍马鞍，嗟叹使心伤：自君别我后，人事不可量。果不如先愿，又非君所详。我有亲父母，逼迫兼弟兄。以我应他人，君还何所望！府吏谓新妇：贺卿得高迁！磐石方且厚，可以卒千年；蒲苇一时纫，便作旦夕间。卿当日胜贵，吾独向黄泉！新妇谓府吏：何意出此言！同是被逼迫，君尔妾亦然。黄泉下相见，勿违今日言！执手分道去，各各还家门。生人作死别，恨恨那可论？念与世间辞，千万不复全！府吏还家去，上堂拜阿母：今日大风寒，寒风摧树木，严霜结庭兰。儿今日冥冥，令母在后单。故作不良计，勿复怨鬼神！命如南山石，四体康且直！阿母得闻之，零泪应声落：汝是大家子，仕宦于台阁。慎勿为妇死，贵贱情何薄！东家有贤女，窈窕艳城郭，阿母为汝求，便复在旦夕。府吏再拜还，长叹空房中，作计乃尔立。转头向户里，渐见愁煎迫。其日牛马嘶，新妇入青庐。奄奄黄昏后，寂寂人定初。我命绝今日，魂去尸长留！揽裙脱丝履，举身赴清池。府吏闻此事，心知长别离。徘徊庭树下，自挂东南枝。两家求合葬，合葬华山傍。东西植松柏，左右种梧桐。枝枝相覆盖，叶叶相交通。中有双飞鸟，自名为鸳鸯。仰头相向鸣，夜夜达五更。行人驻足听，寡妇起彷徨。多谢后世人，戒之慎勿忘。",
                    "addtionInfo" : "",
                    "classInfo" : "37",
                    "poetryID" : "9",
                    "source" : "15",
                    "analysesInfo" : "",
                    "transferInfo" : "",
                    "backgroundInfo" : "",
                    "backImageName" : "",
                    "bgImageURL" : "",
                    "placeHolder" : ""
                    },{
                    "name" : "烛之武退秦师",
                    "author" : "左丘明",
                    "content" : "晋侯、秦伯围郑，以其无礼于晋，且贰于楚也。晋军函陵，秦军氾南。佚之狐言于郑伯曰：国危矣，若使烛之武见秦君，师必退。公从之。辞曰：臣之壮也，犹不如人；今老矣，无能为也已。公曰：吾不能早用子，今急而求子，是寡人之过也。然郑亡，子亦有不利焉！许之。夜缒而出，见秦伯，曰：秦、晋围郑，郑既知亡矣。若亡郑而有益于君，敢以烦执事。越国以鄙远，君知其难也，焉用亡郑以陪邻？邻之厚，君之薄也。若舍郑以为东道主，行李之往来，共其乏困，君亦无所害。且君尝为晋君赐矣，许君焦、瑕，朝济而夕设版焉，君之所知也。夫晋，何厌之有？既东封郑，又欲肆其西封，若不阙秦，将焉取之？阙秦以利晋，唯君图之。秦伯说，与郑人盟。使杞子、逢孙、杨孙戍之，乃还。子犯请击之。公曰：不可。微夫人之力不及此。因人之力而敝之，不仁；失其所与，不知；以乱易整，不武。吾其还也。亦去之。",
                    "addtionInfo" : "晋侯、秦伯：指晋文公和秦穆公。以其无礼于晋：指晋文公即位前流亡国外经过郑国时，没有受到应有的礼遇。且贰于楚：并且从属于晋的同时又从属于楚。晋军函陵：晋军驻扎在函陵。函陵：郑国地名，在今河南新郑北。氾（fán）南：氾水的南面，也属郑地。佚（yì）之狐：郑国大夫。若：假如。使：派。见：拜见进见。从：听从。辞：推辞。臣之壮也：我壮年的时候。犹：尚且。无能为也已：不能干什么了。用：任用。是寡人之过也：这是我的过错。然：然而。许之：答应这件事。缒（zhuì）：用绳子拴着人从上往下运。既：已经。敢以烦执事：冒昧地拿（亡郑这件事）麻烦您手下的人。越国以鄙（bǐ）远：越过别国而把远地（郑国）当做边邑。焉用亡郑以陪邻：为什么要灭掉郑国而给邻国增加土地呢？邻之厚，君之薄也：邻国的势力雄厚了，您秦国的势力也就相对削弱了。若舍郑以为东道主：如果您放弃围攻郑国而把它作为东方道路上（招待过客）的主人。行李：古今异义，出使的人。共（gōng）其乏困：供给他们缺乏的东西。尝为晋君赐矣：曾经给予晋君恩惠（指秦穆公曾派兵护送晋惠公回国）。许君焦、瑕：（晋惠公）许诺给您焦、瑕两城。朝济而夕设版焉：指晋惠公早上渡过黄河回国，晚上就修筑防御工事。济：渡河。设版，修筑防御工事。厌：通“餍”，满足。东封郑：在东边让郑国成为晋国的边境。肆其西封：扩展它西边的疆界。指晋国灭郑以后，必将图谋秦国。阙（quē）：侵损，削减。盟：结盟。戍：守卫。还：撤军回国。微夫人之力不及此：假如没有那个人的力量，我是不会到这个地步的。因人之力而敝之，不仁：依靠别人的力量，又返回来损害他，这是不仁道的。失其所与，不知：失掉自己的同盟者，这是不明智的。以乱易整，不武：用混乱相攻取代联合一致，是不符合武德的。吾其还也：我们还是回去吧。去之：离开郑国。",
                    "classInfo" : "29",
                    "poetryID" : "10",
                    "source" : "15",
                    "analysesInfo" : "",
                    "transferInfo" : "",
                    "backgroundInfo" : "",
                    "backImageName" : "",
                    "bgImageURL" : "",
                    "placeHolder" : ""
                    },{
                    "name" : "荆轲刺秦王",
                    "author" : "刘向",
                    "content" : "秦将王翦破赵，虏赵王，尽收其地，进兵北略地，至燕南界。太子丹恐惧，乃请荆卿曰：秦兵旦暮渡易水，则虽欲长侍足下，岂可得哉？荆卿曰：微太子言，臣愿得谒之。今行而无信，则秦未可亲也。夫今樊将军，秦王购之金千斤，邑万家。诚能得樊将军首，与燕督亢之地图，献秦王，秦王必说见臣，臣乃得有以报太子。太子曰：樊将军以穷困来归丹，丹不忍以己之私，而伤长者之意，愿足下更虑之！荆轲知太子不忍，乃遂私见樊於期，曰：秦之遇将军，可谓深矣。父母宗族，皆为戮没。今闻购樊将军之首，金千斤，邑万家，将奈何？樊将军仰天太息流涕曰：吾每念，常痛于骨髓，顾计不知所出耳！轲曰：“今有一言，可以解燕国之患，而报将军之仇者，何如？於期乃前曰：为之奈何？荆轲曰：愿得将军之首以献秦，秦王必喜而善见臣。臣左手把其袖，而右手揕其胸，然则将军之仇报，而燕国见陵之耻除矣。将军岂有意乎？樊於期偏袒扼腕而进曰：此臣之日夜切齿拊心也，乃今得闻教！遂自刎。太子闻之，驰往，伏尸而哭，极哀。既已，不可奈何，乃遂盛樊於期之首，函封之。于是太子预求天下之利匕首，得赵人徐夫人之匕首，取之百金，使工以药淬之。以试人，血濡缕,人无不立死者。乃为装遣荆轲。燕国有勇士秦武阳，年十二，杀人，人不敢与忤视。乃令秦武阳为副。荆轲有所待，欲与俱，其人居远未来，而为留待。顷之未发，太子迟之。疑其有改悔，乃复请之曰：日以尽矣，荆卿岂无意哉？丹请先遣秦武阳！荆轲怒，叱太子曰：今日往而不反者，竖子也！今提一匕首入不测之强秦，仆所以留者，待吾客与俱。今太子迟之，请辞决矣！遂发。太子及宾客知其事者，皆白衣冠以送之。至易水上，既祖，取道。高渐离击筑，荆轲和而歌，为变徵之声，士皆垂泪涕泣。又前而为歌曰：风萧萧兮易水寒，壮士一去兮不复还！复为慷慨羽声，士皆瞋目，发尽上指冠。于是荆轲遂就车而去，终已不顾。既至秦，持千金之资币物，厚遗秦王宠臣中庶子蒙嘉。嘉为先言于秦王曰：燕王诚振怖大王之威，不敢兴兵以拒大王，愿举国为内臣。比诸侯之列，给贡职如郡县，而得奉守先王之宗庙。恐惧不敢自陈，谨斩樊於期头，及献燕之督亢之地图，函封，燕王拜送于庭，使使以闻大王。唯大王命之。秦王闻之，大喜。乃朝服，设九宾，见燕使者咸阳宫。荆轲奉樊於期头函，而秦武阳奉地图匣，以次进。至陛下，秦武阳色变振恐，群臣怪之，荆轲顾笑武阳，前为谢曰：“北蛮夷之鄙人，未尝见天子，故振慑，愿大王少假借之，使毕使于前。”秦王谓轲曰：起，取武阳所持图！轲既取图奉之，发图，图穷而匕首见。因左手把秦王之袖，而右手持匕首揕之。未至身，秦王惊，自引而起，绝袖。拔剑，剑长，操其室。时恐急，剑坚，故不可立拔。荆轲逐秦王，秦王还柱而走。群臣惊愕，卒起不意，尽失其度。而秦法，群臣侍殿上者，不得持尺兵；诸郎中执兵，皆陈殿下，非有诏不得上。方急时，不及召下兵，以故荆轲逐秦王，而卒惶急无以击轲，而乃以手共搏之。是时，侍医夏无且以其所奉药囊提轲。秦王方还柱走，卒惶急不知所为。左右乃曰：“王负剑！王负剑！”遂拔以击荆轲，断其左股。荆轲废，乃引其匕首提秦王，不中，中柱。秦王复击轲，被八创。轲自知事不就，倚柱而笑，箕踞以骂曰：事所以不成者，乃欲以生劫之，必得约契以报太子也。左右既前，斩荆轲。秦王目眩良久。",
                    "addtionInfo" : "收：占领。北：向北。荆卿：燕人称荆轲为荆卿。旦暮渡易水：早晚就要渡过易水了。旦暮，早晚，极言时间短暂。长侍：长久侍奉。微太子言，臣愿得谒之：即使太子不说，我也要请求行动。今行而无信，则秦未可亲也：当下去却没有什么凭信之物，就无法接近秦王。信：凭信之物。樊将军：即樊於期，秦国将领，因得罪秦王，逃到燕国。秦王购之金千斤，邑万家：秦王用一千斤金和一万户人口的封地做赏格，悬赏他的头。督亢：今河北省易县，霸县一带，是燕国土地肥沃的地方。更虑之：再想想别的办法。更，改变。遇：对待。深，这里是刻毒的意思。戮没：杀戮和没收。重要的人杀掉，其他人等收为奴婢。顾计不知所出耳：只是想不出什么办法罢了。善：好好地。把：握，抓住。揕：刺。见陵之耻：被欺侮的耻辱。偏袒扼腕而进：脱下一只衣袖，握住手腕，走近一步。这里形容激动愤怒的样子。拊心：捶胸，这里形容非常心痛。盛：装。函封之：用匣子封装起来。徐夫人：姓徐，名夫人，一个收藏匕首的人。工：工匠。以药淬之：在淬火时把毒药浸到匕首上。淬，把烧红的铁器浸入水或者其他液体，急速冷却，使之硬化。濡缕：沾湿衣缕。忤视：正眼看。为副：做助手。荆轲有所待，欲与俱：荆轲等待一个人，想同他一起去。迟之：嫌荆轲动身迟缓。往而不反者，竖子也：去了而不能好好回来复命的，那是没用的人。不测：难以预料，表示凶险。请辞决矣：我就辞别了。既祖，取道：祭过路神，就要上路。高渐离：荆轲的朋友。为变徵之声：发出变徵的声音。古时音乐分为宫，商，角，徵，羽，变徵，变宫七音，变徵是徵音的变调，声调悲凉。慷慨羽声：声调激愤的羽声。瞋目：形容发怒时瞪大眼睛的样子。终已不顾：始终不曾回头。形容意志坚决。持千金之资币物：拿着价值千金的礼物。厚遗秦王宠臣中庶子蒙嘉：以厚礼赠送给秦王的宠臣中庶子蒙嘉。遗：赠送。振怖：惧怕。给贡职如郡县：像秦国的郡县那样贡纳赋税。奉守先王之宗庙：守住祖先的宗庙。意思是保存祖先留下的国土。使使：派遣使者。唯大王命之：一切听大王的吩咐。奉：两手捧着。以次进：按先后顺序进来。陛：殿前的台阶。顾笑武阳：回头冲武阳笑。少假借之：稍微原谅他些。使毕使于前：让他在大王面前完成使命。发：打开。自引而起，绝袖：自己挣着站起来，袖子断了。操其室：握住剑鞘。剑坚：剑插得紧。卒起不意，尽失其度：事情突然发生，没意料到，全都失去常态。尺兵：尺寸之兵，指各种兵器。郎中：宫廷的侍卫。提：掷击。负剑：负剑于背。废：倒下。引：举起。被八创：荆轲受了八处剑伤。箕踞：坐在地上，两脚张开，形状像箕。这是一种轻慢傲视对方的姿态。劫：强迫，威逼。",
                    "classInfo" : "29",
                    "poetryID" : "11",
                    "source" : "15",
                    "analysesInfo" : "",
                    "transferInfo" : "",
                    "backgroundInfo" : "",
                    "backImageName" : "",
                    "bgImageURL" : "",
                    "placeHolder" : ""
                    },{
                    "name" : "鸿门宴",
                    "author" : "刘向",
                    "content" : "沛公军霸上，未得与项羽相见。沛公左司马曹无伤使人言于项羽曰：沛公欲王关中，使子婴为相，珍宝尽有之。项羽大怒曰：旦日飨士卒，为击破沛公军！当是时，项羽兵四十万，在新丰鸿门；沛公兵十万，在霸上。范增说项羽曰：沛公居山东时，贪于财货，好美姬。今入关，财物无所取，妇女无所幸，此其志不在小。吾令人望其气，皆为龙虎，成五彩，此天子气也。急击勿失！楚左尹项伯者，项羽季父也，素善留侯张良。张良是时从沛公，项伯乃夜驰之沛公军，私见张良，具告以事，欲呼张良与俱去，曰：毋从俱死也。张良曰：臣为韩王送沛公，沛公今事有急，亡去不义，不可不语。良乃入，具告沛公。沛公大惊，曰：为之奈何？张良曰：谁为大王为此计者？曰：鲰生说我曰：‘距关，毋内诸侯，秦地可尽王也。’故听之。良曰：料大王士卒足以当项王乎？沛公默然，曰：固不如也。且为之奈何？张良曰：请往谓项伯，言沛公不敢背项王也。沛公曰：君安与项伯有故？张良曰：秦时与臣游，项伯杀人，臣活之；今事有急，故幸来告良。沛公曰：孰与君少长？良曰：长于臣。沛公曰：君为我呼入，吾得兄事之。张良出，要项伯。项伯即入见沛公。沛公奉卮酒为寿，约为婚姻，曰：“吾入关，秋毫不敢有所近，籍吏民封府库，而待将军。所以遣将守关者，备他盗之出入与非常也。日夜望将军至，岂敢反乎！愿伯具言臣之不敢倍德也。项伯许诺，谓沛公曰：旦日不可不蚤自来谢项王。沛公曰：诺。于是项伯复夜去，至军中，具以沛公言报项王，因言曰：沛公不先破关中，公岂敢入乎？今人有大功而击之，不义也。不如因善遇之。项王许诺。沛公旦日从百余骑来见项王，至鸿门，谢曰：臣与将军戮力而攻秦，将军战河北，臣战河南，然不自意能先入关破秦，得復见将军于此。今者有小人之言，令将军与臣有郤。项王曰：此沛公左司马曹无伤言之；不然，籍何以至此。项王即日因留沛公与饮。项王、项伯东向坐，亚父南向坐。亚父者，范增也。沛公北向坐，张良西向侍。范增数目项王，举所佩玉玦以示之者三，项王默然不应。范增起，出召项庄，谓曰：君王为人不忍。若入前为寿，寿毕，请以剑舞，因击沛公于坐，杀之。不者，若属皆且为所虏。庄则入为寿。寿毕，曰：君王与沛公饮，军中无以为乐，请以剑舞。项王曰：诺。项庄拔剑起舞，项伯亦拔剑起舞，常以身翼蔽沛公，庄不得击。于是张良至军门见樊哙。樊哙曰：今日之事何如？良曰：甚急！今者项庄拔剑舞，其意常在沛公也。哙曰：此迫矣！臣请入，与之同命。哙即带剑拥盾入军门。交戟之卫士欲止不内，樊哙侧其盾以撞，卫士仆地，哙遂入，披帷西向立，瞋目视项王，头发上指，目眦尽裂。项王按剑而跽曰：客何为者？张良曰：沛公之参乘樊哙者也。项王曰：壮士，赐之卮酒。则与斗卮酒。哙拜谢，起，立而饮之。项王曰：赐之彘肩。则与一生彘肩。樊哙覆其盾于地，加彘肩上，拔剑切而啖之。项王曰：壮士！能復饮乎？樊哙曰：臣死且不避，卮酒安足辞！夫秦王有虎狼之心，杀人如不能举，刑人如恐不胜，天下皆叛之。怀王与诸将约曰：‘先破秦入咸阳者王之。’今沛公先破秦入咸阳，毫毛不敢有所近，封闭宫室，还军霸上，以待大王来。故遣将守关者，备他盗出入与非常也。劳苦而功高如此，未有封侯之赏，而听细说，欲诛有功之人。此亡秦之续耳，窃为大王不取也！项王未有以应，曰：坐。樊哙从良坐。坐须臾，沛公起如厕，因招樊哙出。沛公已出，项王使都尉陈平召沛公。沛公曰：今者出，未辞也，为之奈何？樊哙曰：大行不顾细谨，大礼不辞小让。如今人方为刀俎，我为鱼肉，何辞为？于是遂去。乃令张良留谢。良问曰：大王来何操？曰：我持白璧一双，欲献项王，玉斗一双，欲与亚父。会其怒，不敢献。公为我献之。张良曰：谨诺。当是时，项王军在鸿门下，沛公军在霸上，相去四十里。沛公则置车骑，脱身独骑，与樊哙、夏侯婴、靳强、纪信等四人持剑盾步走，从郦山下，道芷阳间行。沛公谓张良曰：从此道至吾军，不过二十里耳。度我至军中，公乃入。沛公已去，间至军中。张良入谢，曰：沛公不胜桮杓，不能辞。谨使臣良奉白璧一双，再拜献大王足下，玉斗一双，再拜奉大将军足下。项王曰：沛公安在？良曰：闻大王有意督过之，脱身独去，已至军矣。项王则受璧，置之坐上。亚父受玉斗，置之地，拔剑撞而破之，曰：唉！竖子不足与谋。夺项王天下者，必沛公也。吾属今为之虏矣！沛公至军，立诛杀曹无伤。",
                    "addtionInfo" : "",
                    "classInfo" : "29",
                    "poetryID" : "12",
                    "source" : "15",
                    "analysesInfo" : "",
                    "transferInfo" : "",
                    "backgroundInfo" : "",
                    "backImageName" : "",
                    "bgImageURL" : "",
                    "placeHolder" : ""
                    }
    
    ],
    "type" : "poetry_gradeOne",
    "baseID" : "24000",
    "mainClass" : "27"
}

